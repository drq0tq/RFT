Készítők: 

Bíró Daniella, 
Molnár Adrienn, 
Nyuzó Bíborka, 
Zörgő Ádám Gábor

Weboldal rövid leírása:

Az általunk készített honlap egy menhely weboldala, amelyen az aktuálisan örökbefogadható állatokat és azok adatait tekinthetik meg a felhasználók.
A könnyebb keresés érdekében szűrési lehetőséget is biztosítunk az oldalon. Illetve talált állatokat is be tudnak jelenteni.
Akik már fogadtak örökbe menhelyünknél, nekik van lehetőségük képet küldeni az adminok részére, hogy tudják, az állat jó helyen van.
A felhasználóknak lehetőségük van regisztrálni is a weboldalra, így kapnak egy plusz funkciót, mellyel jelezhetik ha egy kutyát örökbe szeretnének fogadni.
A weboldalon az admin jogosultsággal rendelkezőknek lehetőségük van örökbefogadható állatok hozzáadására, törlésére illetve azok adatainak módosítására is.
A weboldalon továbbá megjelenítjük adatbázisból a menhelyen dolgozó gondozók listáját is. 
Admin jogosultsággal rendelkezők az itt megjelenő adatokat is tudják módosítani, illetve tudnak gondozót törölni az adatbázisból, és újabb gondozót hozzáadni is.
Az admin szerepkörrel rendelkezők a "Talált állatok" és az "Örökbefogadott állatok" oldalakon a felhasználók által beküldött képeket láthatják.

Jelenlegi helyzet:

A mai világban fontos, hogy egy állatmenhelynek is legyen weboldala, hogy ezáltal minél több emberhez jusson el az örökbefogadás lehetősége.
Sok ilyen weboldalon viszont nincsenek az örökbefogadható állatokról képek, nem frissül elég gyakran az oldal, vagy, ha sok állat közül lehet választani,
nincs szűrési lehetőség, hogy könnyebben megtalálják az emberek a nekik való kutyát.
Oldalunkon fontosnak tartjuk ezeket a hiányosságokat pótolni, az admin felületen könnyen és gyorsan karbantartható az oldal, így a felhasználók mindig friss információt kapnak, 
illetve szűrési funkciót is szeretnénk létrehozni. Oldalunkon az örökbefogadásra jelentkezést pedig regisztrációhoz kötötté szeretnénk tenni.

Annak ellenére, hogy 2013 óta kötelezően el kell látnunk a kutyánkat chippel, még mindig nagyon sok kóbor, gazda és chip nélküli kutyát találni. 
Ha valaki kóbor kutyát talál, arra jelenleg nincs egy könnyen kezelhető, az állat bejelentésére való felület. 
Sokszor a közösségi médiát használják az emberek ilyen célra, de ott a sok más bejegyzés között könnyen elkeveredhet a bejelentés és rosszabb esetben nem jut el olyan emberekhez/szervezethez, akik befogadnák az állatot. 
Ennek a problémának a megoldására találtuk ki, hogy weboldalunkon lehetőség legyen talált állat bejelentésére.

Vágyálom Rendszer:

Egy letisztult, könnyen kezelhető weboldal, ahol egy szűrő segítségével mindenki könnyen megtalálja a számára ideális kutyát és regisztráció után egy űrlap segítségével jelezheti is örökbefogadási szándékát.
Illetve, ha gazda nélküli kutyát talál valaki, weboldalunkon azt is be tudja jelenteni.
Bejelentkezés után admin felület használata . Csak admin jogosultsággal lehet az oldalon megjelenő adatokat módosítani.
Visszajelzési felület, ahol a már örökbefogadott állatokról képeket oszthatnak meg a felhasználók.
Felület, amelyen a menhely támogatási lehetőségeit listázzuk

Funkcionális követelmények:
A weboldalon admin jogosultsággal az örökbefogadható állatok és a gondozók oldalon lehetőség lesz az adatok módosítására, törlésére illetve új adat hozzáadására. 
Illetve az adminok a "Talált állatok" és az "Örökbefogadott állatok" oldalakon a felhasználók által beküldött képeket láthatják, a képfeltöltés helyett.
A felhasználók szűrő segítségével tudnak szűrni az örökbefogadható állatok között.
A felhasználók számára talált állat bejelentésére is lesz lehetőség, egy űrlap kitöltésével, és akár fénykép feltöltésével tudják jelezni az adminok felé, ha egy kóbor állatot találnak.
Regisztráció után az "Örökbefogadható állatok" oldalon megjelenik egy plusz funkció a felhasználóknak, mellyel egy űrlap segítségével jelezhetik örökbefogadási szándékukat.

Nem funkcionális követelmények:

Design:
Felhasználóbarát, jól átlátható szerkezeti felépítés.

Platform:
Alkalmazás futtatható legyen az összes aktuálisan elérhető böngészők aktuális verziójával.

Rendszerre vonatkozó törvények, szabványok:

AZ EURÓPAI PARLAMENT ÉS A TANÁCS (EU) 2016/679 RENDELETE (2016. április 27.) a természetes személyeknek a személyes adatok kezelése tekintetében történő védelméről és az ilyen adatok szabad áramlásáról.

96/9/EK irányelv (1996. március 11.) az adatbázisok jogi védelméről.

A Polgári Törvénykönyv (Ptk.) értelmében állatot örökbefogadási szerződéssel csak az a nagykorú, tehát 18. életévét betöltött személy fogadhat örökbe, aki cselekvőképes.


Jelenlegi üzleti folyamatok modellje:
A meglévő menhely weboldalak nehezen kezelhetőek, nem minden esetben átláthatóak, nem lehet szűrni az örökbefogadható állatok között, nem minden esetben tartalmaznak regisztrációt, illetve nincs lehetőség talált állat bejelentésére. 
Ezekeket a hiányosságokat szeretnénk kijavítani az általunk készített weboldalon.

Igényelt üzleti folyamatok:

A Jelenlegi üzleti folyamatok modellje részben megfogalmazott hiányosságokat szeretnénk kijavítani.

Az ábra linkje: 
https://drive.google.com/file/d/1V-09eJjcjn4odUNJDagtrlhd9g2PTy7R/view?usp=sharing

Követelménylista: